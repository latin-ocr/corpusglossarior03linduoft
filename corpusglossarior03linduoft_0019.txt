PRAEFATIO XIII

doctis adnotationibus subiectis: hanc editionem denuo cum ipso codice
contulit Gundermannus, a qua collatione mea pendet editio.
Tractatum qui est de manumissionibus etiam codex Leidensis
Scaligeri 61 continet in fol. SJZY—Ubs ac non modo eam partem quae
est in codice Parisino (p. 102, 8—103, 7), sed etiam reliqua usque
ad finem, quae illic interciderunt (p. 103, 8—108, 4). Cf. quae de
hoc codice dixi vol. H praef. p. XVI. Inscriptio haec est: ‘Veteris
cuiusdam iuris auctoris fraymentum? Scaligeri apographo iam Roeverus
passim in editione sua usus est, multo tamen illo accuratius Boeckin-
gius, a quo pendent recentiores viri docti. Novum apographon quod
ego adhibui confecit Gundermannus.
“ Error est Boeckingii (p. XXIV) eex cod. Scal. Latine sine in-
scriptione' Petrum Pithoeum hoc fragmentum ad calcem fragmen-
torum Papiniani, Pauli etc. (Lutetiae ex off. Rob. Stephani a. 1575)
p. 113—115 edidisse: quem Scaligeri libro usum esse neque demon-
strari potest neque probabile Videtur. Neque sibi constat Boeckingius,
qui quidem p. XXII dixerit: ‘Mihi persuasi hoc Scaliger-anum apo-
graphum aut ex eodem codice, ex quo Claud. Puteani exemplum
(quod Pithoeus Latine edidit3 cf. inf. p. XXIV) aut ex hoc ipso
Puteano exemplo transcriptum esse’. Certe Pithoeus Claudii Puteani
exemplum secutus est, ut ipse dicit in fine tractatus: ‘Visum est
etiam Puteano nostro hic adiicere fragmentum illud Latinum toties
a me laudatum, quod Graeculus magister Omeliis suis et graecae
linguae exercitationibus inter alia quaedam ex aliis auctoribus initia
librorum inseruerat. Graecam etiam interpretationem siquando usui
esse posset, certis tantum locis* in margine addere libuit satis per-
suasis haec potius ex Latinis Graeca facta: quamquam sunt et quae-
dam quae Graecismum magis referre videantur. Porro facile est
deprehendere multa ab ipso interprete, plura fortasse a librario
omissa, quorum nos vacuum locum notula indicare satis habuimus,
interea dum ex aliquo integriore exemplari ea iactura sarciatur’ et
in'fine: ‘Hactenus vetus exemplar. Quae sequebantur alterius plane
erant generis, nec ad ius Ro. quicquam pe1·tinebant.⁷ In Pithoei igitur
editione sola verba latina exhibentur, ex graeca versione paucula
quaedam marginibus adiecta sunt omissis reliquis. Hac editione prin-
cipe primus quantum scio accurate usus est Kruegerus in editione,
ipse iterum inspexi adhibito exemplari Berolinensi. In priore parte,
eadem quam etiam Parisinus exhibet, eas tantum lectiones adscripsi
quae discedunt ab exemplari Scaligerano. —— Iam vero quaerentibus
< nobis quae ratio intercedat inter Scaligeri apographum et illud
Puteani exemplar, primum artissimo vinculo contineri ambo inter

