XIV PRAEFATIO

se certum est: conspirant lectiones plurimae ¹), conspirant fere lacu-
narum signa. Haec signa Puteani esse, non Pithoei, huic argu-
.mentationi credes: quamvis plerumque congruant lacunarum signa,
tamen interdum discrepant ita, ut non eidem, sed magis minusve vicino
loco sint adscripta3 cf. p. 104, Ως 105, 193 ·10T‚ 35). Quod cum ita
sit, neque Pithoei editione usus est Scaliger (quod insuper ex
omissis apud Pithoeum interpretamentis Graecis elucet) neque Pi—
thoeus exemplo Scaligeri: immo uterque eodem exemplari, in quo
lacunarum signa iam erant notata, scilicet apographo Puteani,
non vetusto codiee, quippe in quo illa signa fuisse non possint.

Nunc igitur eo pervenimus, ut quaeramus quae ratio inter
codicem Parisinum et hoc exemplar Puteanum intercedat. Qua
in quaestione neminem fugere potest, quam arta sit amborum neces-
situdo. Iam vero cum Parisinus codex mutilus sit -— quattuor folia
intima videntur fuisse quaternionis — cumque constet olim eum fuisse
Claudii Puteani, dubitari vix poterit, quin fragmentum Leidense
et Puteani ex hoc ipso codice nondum mutilato profluxerint: itaque
paene certum est, quod coniecit Boucherius l. s. s. p. 528. Of. etiam
quae Kruegerus de hac re disputavit.

Eodemaeanno quo Pithoeus ex apographo Puteani fragmentum
de manumissionibus ex officina Roberti Stephani edidit, Henricus
Stephanus hermeneumata sua emisit, de quibus haec eius sunt
verba in praefatione (p. 235): ‘Sequentes vocum quarundam inter-
pretationes in antiquis pergamenis depravatissime scriptas libuit supe-
rioribus adiicere: quod ex illis quoque nonnihil fructus percepturum
te sperarem: praesertim quum ipse aliquem iam inde percepisse mihi
viderer. Multa enim hic sunt (fateor) satis iam nota, atque adeo
quae trivialia dici possint: sed non equidem omnia. Idemque 'm his
interpretationibus quod in prioribus usuvenit alicubi, ut interdum qui-
dem Latina vox Graecam non satis notam exponat, interdum vero
Graeca Latinam vicissim explicet. Quin etiam quod variae ad eandem
rem pertinentes appellationes in certa quaedam capita, velut in com-
munes locos, redactae sint, eo gratius tibi glossarium istud fore
putavi. Sed quum de una eademque re (verbi gratia de navigatione,
de agricultura) in duobus eius locis agatur, et ita quidem ut in uno
Latina, in altera Graeca vocabula praecedant, ego potius capita quibus
eadem materia tractanda proposita est, simul ponenda, id est unum

1) Maxima discrepantia est p. 107, 17, ubi Pithoeus δὴ in margine adscit,
Scaliger autem μεντοιε sed facile est suspicari illud μέντοι Scaligeri ex v. 15
profluxisse.

